<h1> Променливи и оператори</h1>

## Задачи

**За по-запознатите** - за да решите задачите **не** се позволява използването на условни оператори като `if`,  `switch`,  `тернарен оператор` и `цикли`.

### Задача 1:
Въведете в конзолата малка латинска буква, програмата да изведе на екрана нейната съответстваща главна буква.

### Задача 2:
Въведете в конзолата три цели числа `a, b, c`. Да се напишат булеви изрази, които имат стойност `true`, ако условията посочени по-долу са изпълнени и стойност `false`, ако условията не са в сила. Резултатите да се изведат на екрана, всеки на нов ред.

- `а` се дели на **3**;
- `b` принадлежи на интервала **[-9, 13]**;
- `c` **не** принадлежи на интервала **[0, 8]**;
- Поне едно от числата `a`, `b` **или** `c` е **отрицателно**;
- Числата `a`, `b` и `c` са равни помежду си.

### Задача 3:
Въведете в конзолата произволно трицифрено цяло число. Да се изведе на екрана дали всички цифри на това число са нечетни - съответно да се изведе `true` или `false`.

### Задача 4:
Намерете лицата на съответните фигури:

- Триъгълник със страни `a`, `b` и `c`.

- Окръжност с радиус `r`. Дефинирайте ваша собствена константа `PI` по подходящия начин. За стойност може да използвате `3.14159`.

### Задача 5:
Намерете обемите на съответните фигури:

- Обем на сфера с радиус `r`.

- Обем на конус с радиус `r` и височина `h`.


### Задача 6:
Да се напише програма, която прочита три двойки числа. Първата са цели числа, втората са от тип `double` и третата са от тип `float`. Помислете кои от операциите събиране, изваждане, умножение, целочислено деление и деление с остатък могат да се приложат към съответните двойки и изведете резултатите на екрана. Вижте какво ще се получи, когато се опитате да приложите операциите към различни типове (например `float` и `double`, `int` и `double`, `float` и `int`).

### Задача 7:
Въведете в конзолата три различни цели числа `a, b, c`:

- Отпечатайте на екрана (с `true` или `false`) дали числата отговарят на следното условие:  `min(a,c)` < `b` < `max(a,c)`.

#### Бонус:
- Отпечатайте на екрана (с `true` или `false`) дали числата отговарят на следното условие:  `min(a,c)` < `b` < `max(a,c)` , изполвайки точно 1 сравнение.