<h1>Алгоритми и сложности</h1>

## Задачи

### Задача 1:
Напишете функция, която приема масив от числа и цяло ***неотрицателно*** число **k** (**k** < `size`). Функцията да връща на **k**-тия по големина елемент. Програмата да работи със сложност по време **O($n^2$)**.

**Пример:**
```
Вход:
5
1 2 3 4 5
2

Изход:
2

Вход:
5
1 3 3 3 5
3

Изход:
3
```

### Задача 2:
Напишете функция, която приема сортиран масив от числа с плаваща точка и реално число **k**. Функцията да връща дали **k** се среща в масива. Точността на работа на програмата трябва да е ***три знака след десетичната запетая***. Сложност по време: **O(logn)**.

**Пример:**
```
Вход:
6
1.10 2.233 3.357 3.358 4.4 5.545
3.358

Изход:
true
```

### Задача 3:
Да се напише  функция, която приема масив от цели числа:
- Да го модифицира така, че след всеки негов елемент вмъква сбора на вече минатите елементи на първоначалния масив. Да се реализира със сложност по памет **O(1)**;

- Въведете цяло положително число **k** и после **k** на брой цели положителни числа (индекси). За всяко от тези **k** числа да се изведе сумата на числата от индекс **0** до **k** ***(на немодифицирания масив)*** включително. Сумата да се достъпва за константно време - **O(1)**.

**Пример:**
```
Вход:
5
1 2 3 6 11 // модифициран масив: 1 1 2 3 3 6 6 12 11 23
3 // k
0 1 2 // индекси

Изход:
1 3 6 // сумите на числата от индекс 0 до k включително
```

### Задача 4:
Да се напише програма, която получава числото **n** и масив с **n** цели числа в интервала **[0 , 1000]**. Да се намери най-срещания елемент и броят на срещанията му с максимална сложност по време **O(n)**:
- Ако масивът е сортиран, програмата да има сложност по памет най-много **O(1)** (ако не броим масива);
- Ако масивът не е сортиран, програмата да има сложност по памет най-много **O(n)**.

**Пример:**
```
Вход:
7
3 2 3 4 2 2 4

Изход:
2 3
```

### Задача 5:
Да се напише програма, която получава сортиран масив с размер **n** и цяло число **k**. Да се отпечатат всички двойки числа от масива, чиято сума е **k**. Да се реализира решение със сложност по време най-много **O(n * log(n))**.

**Пример:**
```
Вход:
9 
-3 -2 -1 0 1 2 3 4 5
2

Изход:
-1 3
0 2
```

### Задача 6 (БОНУС):
Напишете функция, която приема несортиран масив от цели неотрицателни числа. Помислете как да модифицирате стойностите на масива, така че да получите сортирана последователност. Не трябва да се използват размени на елементи, само модификация на стойностите и това да стане за време **O(n)**, където **n** е броят на елементите на масива. Разпечатайте резултата на екрана.