<h1> Задачи за референции, указатели и динамична памет</h1>

## Задачи

### Задача 1:
Напишете функция `swap` чрез подаване на аргументите по указател.

### Задача 2:
Инициализирайте целочислена променлива с произволна стойност, насочете указател към нея и изведете на екрана стойността на променливата, нейния адрес, стойността на указателя, адресът на указателя и стойността, пазена в адреса, към който указателят сочи.

### Задача 3:
Създайте функция `int* CreateArray(const size_t size)`, която създава масив от цели числа по въведена от клавиатурата стойност **n** и връща указател към първия елемент. Ако заделянето на памет е неуспешно, върнете `nullptr`.

### Задача 4:
Създайте функция `void PrintArray(const int* arr, const size_t size)`, която отпечатва масив от цели числа. Използвайте *указателна аритметика*.

### Задача 5:
Да се състави програма, в която се въвеждат естествени цели числа от клавиатурата. Размерът на масива да се въвежда от клавиатурата и да се заделя динамично памет за него. Програмата да разменя симетричните елементи спрямо средата, като по-малкото число остава в началото на масива, а по-голямото в края.
```
Вход      
7  
189 123 145 196 1204 0 112

Изход    
112 0 145 196 1204 123 189
```


### Задача 6:
Да се състави програма, която прочита **n** естествени числа от клавиатурата, заделяйки динамична памет за тях, сортира първата половина в нарастващ ред, a втората половина в намаляващ ред и ги отпечатва. Всяко от действията да бъде отделна функция, като съответно подадете половината масив на едната сортираща функция и другата половина от масива на другата. Използвайте *указателна аритметика*.
```
Вход  
7  
189 123 145 196 1000 0 112

Изход    
123 145 189 1000 196 112 0
```

### Задача 7:
Създайте 2 функции първата да бъде `int** AllocateMatrix(const size_t rows, const size_t cols)`, която да заделя памет за една матрица, а втората да бъде `void Deallocate(int **matrix, const size_t rows)`, която да освобождава заделената памет за матрицата.

##### Забележка, ако при заделянето се появи грешка, първата функция да връща nullptr и да се погрижи да няма изтекла памет.

### Задача 8:
Да се напише функция, която измества нулите от всеки ред на целочислена матрица най-отзад, подредбата на останалите елементите да се запази. Употребата на оператора за индексиране не е позволена. Да не се използва помощна матрица.