<h1> Допълнителни задачи за указатели и динамична памет</h1>

## Задачи

### Задача 1:
Да се напише функция, която приема символен низ и връща нов символен низ с **ТОЧНА ГОЛЕМИНА**, в който всички цифри са цензурирани. (Всяко число е заменено с '*').

### Задача 2:
Зад: Да се въведе низ състоящ се от думи, на своя страна състоящи се от цифри и латински букви, разделени с интервали. Да се обходи низът и в нов масив да се запишат всички числа, които могат да бъдат преобразувани.

**Пример:**
```
Вход:
Hell0 4 w0rld 2631 ! 

Изход:
4 2631
```

### Задача 3:
Заделете символен низ, чиято дължина четете от конзолата. Коригирайте символния низ така, че да съдържа по един интервал след всяка дума (ако се срещат повече да се редуцират до 1 интервал). Думата е съставена от букви, цифри и “_“. Ако има пунктуационен знак (“,“ “.“ “?“ “!“), то интервалът трябва да стои сред него. Сложността *по памет да е константна*, а *по време линейна*.

**Пример:**
```
Вход:
Hello ,world    ! How   are  you?

Изход:
Hello, world! How are you?
```

### Задача 4:
Напишете функция, която приема като параметър два едномерни сортирани целочислени масива с елементи от тип `int` и връща като резултат трети масив (който съдържа всички елементи на двата масива и само тях), който също е сортиран.
Предполага се, че входните масиви са сортирани преди да се извика написаната от вас функция.

### Задача 5:
Дадена е **NxM** матрица от цели числа. Напишете функция, която връща щастливите числа във всеки ред на матрицата. Щастливо число е елемент от матрицата, който е минималният елемент в своя ред и максималният елемент в своята колона.

**Пример:**
```
Вход:
3 7 8
9 11 13
15 16 17

Изход:
15
```